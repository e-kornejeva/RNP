# Noteikumi par valsts metroloģiskajai kontrolei pakļauto mērīšanas līdzekļu sarakstu
**Ministru kabineta noteikumi Nr.40**

#### URL: https://likumi.lv/doc.php?id=151306

Rīgā 2007.gada 9.janvārī (prot. Nr.3 5.§)

Noteikumi par valsts metroloģiskajai kontrolei pakļauto mērīšanas līdzekļu sarakstu

1\. Noteikumi nosaka valsts metroloģiskajai kontrolei pakļauto mērīšanas līdzekļu sarakstu un to verificēšanas periodiskumu (pielikums).

2\. Atkārtotās verificēšanas rezultāti ir spēkā līdz to derīguma termiņa beigām atbilstoši normatīvajiem aktiem par valsts metroloģiskajai kontrolei pakļauto mērīšanas līdzekļu sarakstu noteiktajam verificēšanas periodiskumam. Ja šo noteikumu [pielikumā](https://likumi.lv/ta/id/151306#piel0) noteiktais verificēšanas periodiskums tiek samazināts, atkārtotās verificēšanas rezultāti ir spēkā līdz to derīguma termiņa beigām, kas bija spēkā mērīšanas līdzekļa verificēšanas brīdī.

(MK [09.07.2019.](https://likumi.lv/ta/id/308067-grozijumi-ministru-kabineta-2007-gada-9-janvara-noteikumos-nr-40-noteikumi-par-valsts-metrologiskajai-kontrolei-paklauto-merisa...) noteikumu Nr. 305 redakcijā)

2.1 Šo noteikumu [pielikuma](https://likumi.lv/ta/id/151306#piel0) 4.2.1 apakšpunktā minēto prasību piemēro ar 2021. gada 1. novembri.

(MK [23.08.2011.](https://likumi.lv/ta/id/234987-grozijumi-ministru-kabineta-2007-gada-9-janvara-noteikumos-nr-40-noteikumi-par-valsts-metrologiskajai-kontrolei-paklauto-merisa...) noteikumu Nr. 651 redakcijā, kas grozīta ar MK [02.02.2016.](https://likumi.lv/ta/id/280038-grozijumi-ministru-kabineta-2007-gada-9-janvara-noteikumos-nr-40-noteikumi-par-valsts-metrologiskajai-kontrolei-paklauto-merisa...) noteikumiem Nr. 72)

3\. Atzīt par spēku zaudējušiem Ministru kabineta 2006.gada 5.septembra noteikumus Nr.732 "Valsts metroloģiskajai kontrolei pakļauto mērīšanas līdzek­ļu saraksts" (Latvijas Vēstnesis, 2006, 144.nr.).

Informatīva atsauce uz Eiropas Savienības direktīvām

Noteikumos iekļautas tiesību normas, kas izriet no:

1) Eiropas Parlamenta un Padomes 1998.gada 22.jūnija Direktīvas [98/34/EK](http://eur-lex.europa.eu/eli/dir/1998/34/oj/?locale=LV), ar ko nosaka informācijas sniegšanas kārtību tehnisko standartu un noteikumu jomā;

2) Eiropas Parlamenta un Padomes 1998.gada 20.jūlija Direktīvas [98/48/EK](http://eur-lex.europa.eu/eli/dir/1998/48/oj/?locale=LV), kas groza Direktīvu [98/34/EK](http://eur-lex.europa.eu/eli/dir/1998/34/oj/?locale=LV), kura nosaka informācijas sniegšanas kārtību tehnisko standartu un noteikumu jomā.

Ministru prezidents A.Kalvītis

Ekonomikas ministrs J.Strods

Pielikums  
Ministru kabineta  
2007.gada 9.janvāra  
noteikumiem Nr. 40

Valsts metroloģiskajai kontrolei pakļauto mērīšanas līdzekļu saraksts

(Pielikums MK [11.01.2022.](https://likumi.lv/ta/id/329148-grozijums-ministru-kabineta-2007-gada-9-janvara-noteikumos-nr-40-noteikumi-par-valsts-metrologiskajai-kontrolei-paklauto-merisa...) noteikumu Nr. 3 redakcijā)

| Nr.<br>p. k. | Mērīšanas līdzekļa nosaukums                                                                                                                                                                                       | Verificēšanas periodiskums<br>(ne retāk kā) |
| ------------ | ------------------------------------------------------------------------------------------------------------------------------------------------------------------------------------------------------------------ | ------------------------------------------- |
| 1.           | Ģeometrisko lielumu un kustības parametru mērīšanas līdzekļi:                                                                                                                                                      |                                             |
| 1.1.         | garuma, laukuma un daudzdimensionālie mērīšanas līdzekļi                                                                                                                                                           | reizi gadā                                  |
| 1.2.         | mērstieņi un mērlentes ar atsvaru šķidruma līmeņa mērīšanai tilpnēs                                                                                                                                                | reizi gadā                                  |
| 1.3.         | metri, lineāli un mērlentes                                                                                                                                                                                        | reizi 2 gados                               |
| 1.4.         | taksometra skaitītāji                                                                                                                                                                                              | reizi gadā                                  |
| 1.5.         | transportlīdzekļu braukšanas ātruma kontroles mērierīces un vidējā braukšanas ātruma mērīšanas sistēmas                                                                                                            | reizi gadā                                  |
| 2.           | Masas mērīšanas līdzekļi:                                                                                                                                                                                          |                                             |
| 2.1.         | neautomātiskie svari (I un II klase)                                                                                                                                                                               | reizi 2 gados                               |
| 2.2.         | neautomātiskie svari (III un IIII klase)                                                                                                                                                                           | reizi gadā                                  |
| 2.3.         | automātiskie svari                                                                                                                                                                                                 | reizi 2 gados                               |
| 2.4.         | atsvari                                                                                                                                                                                                            | reizi 2 gados                               |
| 3.           | Spiediena mērīšanas līdzekļi:                                                                                                                                                                                      |                                             |
| 3.1.         | manometri (izņemot manometrus, kas uzstādīti saskaņā ar normatīvajiem aktiem par spiedieniekārtām un to kompleksiem un kuriem veic kalibrēšanu saskaņā ar normatīvajiem aktiem par mērīšanas līdzekļu kalibrēšanu) | reizi gadā                                  |
| 3.2.         | sfigmomanometri                                                                                                                                                                                                    | reizi gadā                                  |
| 4.           | Šķidruma un gāzes patēriņa un tilpuma mērīšanas līdzekļi:                                                                                                                                                          |                                             |
| 4.1.         | šķidrumu mērsistēmas, izņemot ūdeni                                                                                                                                                                                | reizi gadā                                  |
| 4.2.         | gāzes patēriņa skaitītāji (sadzīves) Qmax > 3 m<sup>3</sup>/h                                                                                                                                                      | reizi 15 gados                              |
| 4.3.         | gāzes patēriņa skaitītāji (sadzīves) gāzes plītīm Qmax ≤ 3 m<sup>3</sup>/h, kas marķēti ar CE atbilstības marķējumu un Eiropas Kopienas tipa apstiprinājuma zīmi                                                   | reizi 20 gados                              |
| 4.4.         | gāzes patēriņa skaitītāji (rūpnieciskie) un korektori                                                                                                                                                              | reizi 8 gados                               |
| 4.5.         | mehāniskie ūdens patēriņa skaitītāji                                                                                                                                                                               | reizi 4 gados                               |
| 4.6.         | elektromagnētiskie un ultraskaņas ūdens patēriņa skaitītāji                                                                                                                                                        | reizi 6 gados                               |
| 4.7.         | mērtrauki dzērienu daudzuma mērīšanai                                                                                                                                                                              | reizi pēc izgatavošanas                     |
| 4.8.         | metāla mērtrauki spirta vai naftas produktu daudzuma mērīšanai                                                                                                                                                     | reizi 5 gados                               |
| 5.           | Blīvuma mērīšanas līdzekļi:                                                                                                                                                                                        |                                             |
| 5.1.         | stikla areometri spirtam                                                                                                                                                                                           | reizi pēc izgatavošanas                     |
| 5.2.         | stikla areometri naftas produktiem                                                                                                                                                                                 | reizi pēc izgatavošanas                     |
| 6.           | Fizikāli ķīmiskie mērīšanas līdzekļi:                                                                                                                                                                              |                                             |
| 6.1.         | alkometri                                                                                                                                                                                                          | 2 reizes gadā                               |
| 6.2.         | izplūdes gāzu analizatori                                                                                                                                                                                          | reizi gadā                                  |
| 7.           | Siltumenerģijas skaitītāji atbilstoši to nominālajam diametram (DN):                                                                                                                                               |                                             |
| 7.1.         | DN < 100 mm                                                                                                                                                                                                        | reizi 2 gados                               |
| 7.2.         | 100 mm ≤ DN ≤ 300 mm                                                                                                                                                                                               | reizi 4 gados                               |
| 7.3.         | DN > 300 mm                                                                                                                                                                                                        | reizi 8 gados                               |
| 8.           | Elektrisko un elektromagnētisko lielumu mērīšanas līdzekļi:                                                                                                                                                        |                                             |
| 8.1.         | vienfāzes indukcijas tipa enerģijas skaitītāji                                                                                                                                                                     | reizi 20 gados                              |
| 8.2.         | vienfāzes elektroniskie enerģijas skaitītāji                                                                                                                                                                       | reizi 12 gados                              |
| 8.3.         | trīsfāžu indukcijas tipa enerģijas skaitītāji                                                                                                                                                                      | reizi 20 gados                              |
| 8.4.         | trīsfāžu elektroniskie enerģijas skaitītāji                                                                                                                                                                        | reizi 12 gados                              |
| 8.5.         | strāvmaiņi, spriegummaiņi                                                                                                                                                                                          | reizi 12 gados                              |
