# Noteikumi par mērīšanas līdzekļu kalibrēšanu
**Ministru kabineta noteikumi Nr.693**

Rīgā 2008.gada 25.augustā (prot. Nr.60 50.§)

Noteikumi par mērīšanas līdzekļu kalibrēšanu

1\. Noteikumi nosaka prasības mērīšanas līdzekļiem un mērīšanas līdzekļu metroloģiskās kontroles kārtību, tajā skaitā kārtību, kādā tiek veikta mērīšanas līdzekļu ārpuskārtas kalibrēšana.

(MK [23.12.2014.](https://likumi.lv/ta/id/271249-grozijumi-ministru-kabineta-2008-gada-25-augusta-noteikumos-nr-693-noteikumi-par-merisanas-lidzeklu-kalibresanu-) noteikumu Nr.803 redakcijā)

2\. Šo noteikumu prasības piemērojamas mērīšanas līdzekļiem, ar kuriem veic mērījumus, lai nodrošinātu procesiem vai pakalpojumiem noteikto būtisko prasību ievērošanu ([pielikums](https://likumi.lv/ta/id/180387#piel0)).

3\. Mērīšanas līdzekli kalibrē, lai nodrošinātu mērīšanas līdzekļa ticamus rādījumus.

4\. Mērīšanas līdzekli kalibrē tā lietotāja norādītajā mērīšanas diapazonā. Mērīšanas līdzekļa lietotājs ir atbildīgs par kalibrētā mērīšanas līdzekļa atbilstību paredzētajai lietošanai.

5\. Mērīšanas līdzekļus kalibrē laboratorijas, kuras akreditētas nacionālajā akreditācijas institūcijā saskaņā ar normatīvajiem aktiem par atbilstības novērtēšanas institūciju novērtēšanu, akreditāciju un uzraudzību, kā arī citu Eiropas Savienības dalībvalstu vai Eiropas Ekonomikas zonas valstu akreditētas kalibrēšanas laboratorijas (turpmāk – laboratorija).

(MK [23.12.2014.](https://likumi.lv/ta/id/271249-grozijumi-ministru-kabineta-2008-gada-25-augusta-noteikumos-nr-693-noteikumi-par-merisanas-lidzeklu-kalibresanu-) noteikumu Nr.803 redakcijā)

6\. Laboratorija:

6.1. uz mērīšanas līdzekļa redzamā vietā piestiprina kalibrēšanas uzlīmi. Uzlīme satur šādu informāciju:

6.1.1. uzlīmes kārtas numuru;

6.1.2. kalibrēšanas sertifikāta numuru;

6.1.3. kalibrēšanas laiku (diena, mēnesis un gada pēdējie divi cipari);

6.2. izsniedz mērīšanas līdzekļa lietotājam kalibrēšanas sertifikātu. Kalibrēšanas sertifikāts satur vismaz šādu informāciju:

6.2.1. nosaukumu “Kalibrēšanas sertifikāts”;

6.2.2. laboratorijas nosaukumu, adresi;

6.2.3. kalibrēšanas sertifikāta identifikācijas datus;

6.2.4. pasūtītāja nosaukumu un adresi;

6.2.5. kalibrējamā mērīšanas līdzekļa identifikācijas datus;

6.2.6. kalibrēšanā lietoto metodi;

6.2.7. kalibrēšanas rezultātus (piemēram, ja kalibrētas tvertnes, sertifikātam pievieno kalibrēšanas tabulu).

(Grozīts ar MK [23.12.2014.](https://likumi.lv/ta/id/271249-grozijumi-ministru-kabineta-2008-gada-25-augusta-noteikumos-nr-693-noteikumi-par-merisanas-lidzeklu-kalibresanu-) noteikumiem Nr.803)

7.1 Ja pēc Patērētāju tiesību aizsardzības centra (turpmāk – centrs) pieprasījuma tiek veikta mērīšanas līdzekļa ārpuskārtas kalibrēšana:

7.1 1. mērīšanas līdzekļa lietotājs nekavējoties pārtrauc mērīšanas līdzekļa lietošanu un tas tiek izņemts no lietošanas vietas;

7.1 2. centra amatpersona mērīšanas līdzekli (ja to pieļauj mērīšanas līdzeklis) iepako tā, lai tas netiktu bojāts, un iepakojumu aizzīmogo (aizplombē). Iepakojumam piestiprina uzlīmi (uzlīmes), kurā norādīts centra nosaukums un centra amatpersonas piešķirtais izņemtā mērīšanas līdzekļa identifikācijas kods;

7.1 3. centra amatpersona par mērīšanas līdzekļa izņemšanu sastāda aktu divos eksemplāros (pa vienam eksemplāram centram un mērīšanas līdzekļa lietotājam), aktā norādot šādu informāciju:

7.1 3.1. akta numurs, sastādīšanas vieta, datums un laiks;

7.1 3.2. lietošanas vietas nosaukums un adrese, komersanta reģistrācijas numurs un juridiskā adrese, fiziskajām personām – vārds, uzvārds un deklarētās dzīvesvietas adrese;

7.1 3.3. izņemšanas pamatojums;

7.1 3.4. mērīšanas līdzekļa tips, apzīmējums, ražotāja piešķirtais identifikācijas numurs;

7.1 3.5. summēto rādījumu vērtības, ja mērīšanas līdzeklim ir rādījumus summējoša indikācijas ierīce;

7.1 3.6. šo noteikumu 7.1 2. apakšpunktā minētais identifikācijas kods;

7.1 4. centra amatpersona nodod mērīšanas līdzekli laboratorijā ārpuskārtas kalibrēšanai.

(MK [23.12.2014.](https://likumi.lv/ta/id/271249-grozijumi-ministru-kabineta-2008-gada-25-augusta-noteikumos-nr-693-noteikumi-par-merisanas-lidzeklu-kalibresanu-) noteikumu Nr.803 redakcijā)

7.2 Ja mērīšanas līdzekļa lietotājs saskaņā ar šo noteikumu 7.1 1. apakšpunktu pārtrauc mērīšanas līdzekļa lietošanu, bet nav iespējama mērīšanas līdzekļa izņemšana no tā lietošanas vietas:

7.2 1. centra amatpersona uzliek mērīšanas līdzeklim (ja to pieļauj mērīšanas līdzeklis) šo noteikumu 7.1 2. apakšpunktā minēto uzlīmi (uzlīmes) tā, lai nepieļautu mērīšanas līdzekļa lietošanu, kā arī, ja nepieciešams, tā metroloģiskos raksturojumus ietekmējošu regulēšanu;

7.2 2. centra amatpersona organizē ārpuskārtas kalibrēšanu mērīšanas līdzekļa lietošanas vietā.

(MK [23.12.2014.](https://likumi.lv/ta/id/271249-grozijumi-ministru-kabineta-2008-gada-25-augusta-noteikumos-nr-693-noteikumi-par-merisanas-lidzeklu-kalibresanu-) noteikumu Nr.803 redakcijā)

7.3 Ja mērīšanas līdzekļa lietotājs nevar saskaņā ar šo noteikumu 7.1 1. apakšpunktu nekavējoties pārtraukt mērīšanas līdzekļa lietošanu:

7.3 1. centra amatpersona uzliek mērīšanas līdzeklim (ja nepieciešams) šo noteikumu 7.1 2. apakšpunktā minēto uzlīmi (uzlīmes) tā, lai nepieļautu mērīšanas līdzekļa metroloģiskos raksturojumus ietekmējošu regulēšanu;

7.3 2. mērīšanas līdzekļa lietotājs 10 dienu laikā pēc centra norādījumu saņemšanas pārtrauc mērīšanas līdzekļa lietošanu, ja iespējams, izņem to no lietošanas vietas un par veiktajām darbībām paziņo centram;

7.3 3. centra amatpersonas veic šo noteikumu [7.1 punktā](https://likumi.lv/ta/id/180387#p7_1) minētās darbības, ja mērīšanas līdzekli var izņemt no lietošanas vietas, vai arī organizē ārpuskārtas kalibrēšanu mērīšanas līdzekļa lietošanas vietā atbilstoši šo noteikumu [7.2 punktam](https://likumi.lv/ta/id/180387#p7_2).

(MK [23.12.2014.](https://likumi.lv/ta/id/271249-grozijumi-ministru-kabineta-2008-gada-25-augusta-noteikumos-nr-693-noteikumi-par-merisanas-lidzeklu-kalibresanu-) noteikumu Nr.803 redakcijā)

7.4 Ja ārpuskārtas kalibrēšana paredzēta šo noteikumu [pielikumā](https://likumi.lv/ta/id/180387#piel0) minētajām spirta, alkoholisko dzērienu un naftas produktu uzglabāšanas tvertnēm, mērīšanas līdzekļu lietotājs vienojas ar centru par ārpuskārtas kalibrēšanas termiņu, kas nepārsniedz 60 dienas no centra pieprasījuma saņemšanas dienas, lai tvertnes atbrīvotu no tajās ielietajiem produktiem. Pirms organizēt mērīšanas līdzekļu ārpuskārtas kalibrēšanu atbilstoši šo noteikumu 7.2 2. apakšpunktam, centrs izvērtē, vai tā ir lietderīga, pamatota, samērīga un nerada būtisku administratīvo slogu attiecīgā mērīšanas līdzekļa lietotājam.

(MK [23.12.2014.](https://likumi.lv/ta/id/271249-grozijumi-ministru-kabineta-2008-gada-25-augusta-noteikumos-nr-693-noteikumi-par-merisanas-lidzeklu-kalibresanu-) noteikumu Nr.803 redakcijā)

7.5 Ja mērīšanas līdzeklis izņemts no lietošanas vietas, trīs darbdienu laikā pēc ārpuskārtas kalibrēšanas rezultātu saņemšanas centrs atdod mērīšanas līdzekli tā lietotājam.

(MK [23.12.2014.](https://likumi.lv/ta/id/271249-grozijumi-ministru-kabineta-2008-gada-25-augusta-noteikumos-nr-693-noteikumi-par-merisanas-lidzeklu-kalibresanu-) noteikumu Nr.803 redakcijā)

8\. Noteikumi stājas spēkā 2008.gada 1.septembrī.

9\. Šo noteikumu [pielikumā](https://likumi.lv/ta/id/180387#piel0) minētajiem mērīšanas līdzekļiem, kuru lietošana uzsākta līdz šo noteikumu spēkā stāšanās dienai, izņemot šo noteikumu [10.punktā](https://likumi.lv/ta/id/180387#p10) minētos verificētos mērīšanas līdzekļus, šo noteikumu prasības piemēro ar 2009.gada 1.septembri.

(MK [20.07.2010.](https://likumi.lv/ta/id/213726-grozijumi-ministru-kabineta-2008-gada-25-augusta-noteikumos-nr-693-noteikumi-par-merisanas-lidzeklu-kalibresanu-) noteikumu Nr.637 redakcijā)

10\. Verificētiem mērīšanas līdzekļiem, kuriem ir derīgs verificēšanas sertifikāts, kas izsniegts līdz 2008.gada 1.septembrim, šo noteikumu [pielikumā](https://likumi.lv/ta/id/180387#piel0) minēto prasību kalibrēšanas periodiskumam piemēro ne vēlāk kā ar nākamo dienu pēc minētā verificēšanas sertifikāta derīguma termiņa beigām.

(MK [20.07.2010.](https://likumi.lv/ta/id/213726-grozijumi-ministru-kabineta-2008-gada-25-augusta-noteikumos-nr-693-noteikumi-par-merisanas-lidzeklu-kalibresanu-) noteikumu Nr.637 redakcijā)

Ministru prezidenta vietā – satiksmes ministrs A.Šlesers

Ekonomikas ministrs K.Gerhards

Pielikums  
Ministru kabineta  
2008.gada 25.augusta noteikumiem Nr.693

Kalibrējamo mērīšanas līdzekļu saraksts

(Pielikums grozīts ar MK [20.07.2010.](https://likumi.lv/ta/id/213726-grozijumi-ministru-kabineta-2008-gada-25-augusta-noteikumos-nr-693-noteikumi-par-merisanas-lidzeklu-kalibresanu-) noteikumiem Nr.637; MK [06.09.2011.](https://likumi.lv/ta/id/235640-grozijumi-ministru-kabineta-2008-gada-25-augusta-noteikumos-nr-693-noteikumi-par-merisanas-lidzeklu-kalibresanu-) noteikumiem Nr.689)



* Nr.p.k.: 1
  * Mērīšanas līdzekļa nosaukums: 2
  * Kalibrēšanas periodiskums(ne retāk kā): 3
  * Precizitātes klase/Maksimāli pieļaujamā kļūda (MPK): 4
* Nr.p.k.: 1.
  * Mērīšanas līdzekļa nosaukums: Refraktometri
  * Kalibrēšanas periodiskums(ne retāk kā): reizi 2 gados
  * Precizitātes klase/Maksimāli pieļaujamā kļūda (MPK): (1,3–1,7) nD vai (0–95) masas %; MPK 0,0001nD vai 0,1 masas %
* Nr.p.k.: 2.
  * Mērīšanas līdzekļa nosaukums: Spektrofotometri
  * Kalibrēšanas periodiskums(ne retāk kā): reizi 2 gados
  * Precizitātes klase/Maksimāli pieļaujamā kļūda (MPK): (0,1 ÷ 100) % τ; MPK (0,003 ÷ 2,500 ) abs.
* Nr.p.k.: 3.
  * Mērīšanas līdzekļa nosaukums: Fotoelektrokolorimetri
  * Kalibrēšanas periodiskums(ne retāk kā): reizi 2 gados
  * Precizitātes klase/Maksimāli pieļaujamā kļūda (MPK): (0,1 ÷ 100) % τ; MPK 1,0 % τ
* Nr.p.k.: 4.
  * Mērīšanas līdzekļa nosaukums: Sprādzienbīstamo koncentrāciju signalizatori
  * Kalibrēšanas periodiskums(ne retāk kā): reizi gadā
  * Precizitātes klase/Maksimāli pieļaujamā kļūda (MPK): Tehniskā dokumentācija
* Nr.p.k.: 5.
  * Mērīšanas līdzekļa nosaukums: Automātiskie šķidruma līmeņa mērītāji stacionārās tvertnēs
  * Kalibrēšanas periodiskums(ne retāk kā): reizi 3 gados
  * Precizitātes klase/Maksimāli pieļaujamā kļūda (MPK): 2. un 3.klase
* Nr.p.k.: 6.
  * Mērīšanas līdzekļa nosaukums: Tvertnes spirta un alkoholisko dzērienu uzglabāšanai
  * Kalibrēšanas periodiskums(ne retāk kā): reizi 5 gados
  * Precizitātes klase/Maksimāli pieļaujamā kļūda (MPK): Precizitāte – tilpuma kalibrēšanas kļūda ± 0,5 %
* Nr.p.k.: 7.
  * Mērīšanas līdzekļa nosaukums: Metāla mērtrauki spirta un naftas produktu tilpuma mērīšanai
  * Kalibrēšanas periodiskums(ne retāk kā): reizi 5 gados
  * Precizitātes klase/Maksimāli pieļaujamā kļūda (MPK): ± 1/2000 no mērtrauka nominālā tilpuma
* Nr.p.k.: 8.
  * Mērīšanas līdzekļa nosaukums: Tvertnes naftas produktu uzglabāšanai
  * Kalibrēšanas periodiskums(ne retāk kā): reizi 12 gados
  * Precizitātes klase/Maksimāli pieļaujamā kļūda (MPK): Precizitāte – tilpuma kalibrēšanas kļūda ± 0,5 %
* Nr.p.k.: 9.
  * Mērīšanas līdzekļa nosaukums: Skaitītāji, kas nav iebūvēti tilpnēs vai mērsistēmās, spirta un naftas produktu uzskaitei
  * Kalibrēšanas periodiskums(ne retāk kā): reizi gadā
  * Precizitātes klase/Maksimāli pieļaujamā kļūda (MPK): 0,5 %
* Nr.p.k.: 10.
  * Mērīšanas līdzekļa nosaukums: Termometri spirta temperatūras mērīšanai
  * Kalibrēšanas periodiskums(ne retāk kā): reizi 2 gados
  * Precizitātes klase/Maksimāli pieļaujamā kļūda (MPK): Tehniskā dokumentācija
* Nr.p.k.: 11.
  * Mērīšanas līdzekļa nosaukums: Termometri naftas produktu temperatūras noteikšanai
  * Kalibrēšanas periodiskums(ne retāk kā): reizi 2 gados
  * Precizitātes klase/Maksimāli pieļaujamā kļūda (MPK): Tehniskā dokumentācija
* Nr.p.k.: 12.
  * Mērīšanas līdzekļa nosaukums: Skaņas līmeņa mērītāji
  * Kalibrēšanas periodiskums(ne retāk kā): reizi 3 gados
  * Precizitātes klase/Maksimāli pieļaujamā kļūda (MPK): 1. un 2.klase(MPK ekspluatācijā ir 1,25 reizes lielāka par kalibrēšanas MPK)
* Nr.p.k.: 13.
  * Mērīšanas līdzekļa nosaukums: Audiometri
  * Kalibrēšanas periodiskums(ne retāk kā): reizi 3 gados
  * Precizitātes klase/Maksimāli pieļaujamā kļūda (MPK): Tehniskā dokumentācija
* Nr.p.k.: 14.
  * Mērīšanas līdzekļa nosaukums: Vibrometri
  * Kalibrēšanas periodiskums(ne retāk kā): reizi 3 gados
  * Precizitātes klase/Maksimāli pieļaujamā kļūda (MPK): 1. un 2.klase(MPK ekspluatācijā ir 1,25 reizes lielāka par kalibrēšanas MPK)
* Nr.p.k.: 15.
  * Mērīšanas līdzekļa nosaukums: Multimetri (ampērmetri, voltmetri, vatmetri)
  * Kalibrēšanas periodiskums(ne retāk kā): reizi 2 gados
  * Precizitātes klase/Maksimāli pieļaujamā kļūda (MPK): Tehniskā dokumentācija
* Nr.p.k.: 16.
  * Mērīšanas līdzekļa nosaukums: Augstsprieguma iekārtas izolācijas pārbaudei
  * Kalibrēšanas periodiskums(ne retāk kā): reizi 2 gados
  * Precizitātes klase/Maksimāli pieļaujamā kļūda (MPK): Tehniskā dokumentācija
* Nr.p.k.: 17.
  * Mērīšanas līdzekļa nosaukums: Zemējuma mērītāji, ommetri, megaommetri
  * Kalibrēšanas periodiskums(ne retāk kā): reizi 2 gados
  * Precizitātes klase/Maksimāli pieļaujamā kļūda (MPK): Tehniskā dokumentācija
* Nr.p.k.: 18.
  * Mērīšanas līdzekļa nosaukums: Strāvas mērknaibles
  * Kalibrēšanas periodiskums(ne retāk kā): reizi 2 gados
  * Precizitātes klase/Maksimāli pieļaujamā kļūda (MPK): Tehniskā dokumentācija
* Nr.p.k.: 19.
  * Mērīšanas līdzekļa nosaukums: Dozimetri
  * Kalibrēšanas periodiskums(ne retāk kā): reizi 2 gados
  * Precizitātes klase/Maksimāli pieļaujamā kļūda (MPK): Tehniskā dokumentācija
* Nr.p.k.: 20.
  * Mērīšanas līdzekļa nosaukums: Radiometri
  * Kalibrēšanas periodiskums(ne retāk kā): reizi 2 gados
  * Precizitātes klase/Maksimāli pieļaujamā kļūda (MPK): Tehniskā dokumentācija
* Nr.p.k.: 21.
  * Mērīšanas līdzekļa nosaukums: Manometri, kas uzstādīti spiedieniekārtu kompleksos, kuri izgatavoti saskaņā ar normatīvajiem aktiem par spiedieniekārtām un to kompleksiem, izņemot manometrus, kuriem veikta verificēšana saskaņā ar normatīvajiem aktiem par valsts metroloģiskajai kontrolei pakļauto mērīšanas līdzekļu sarakstu
  * Kalibrēšanas periodiskums(ne retāk kā): reizi gadā
  * Precizitātes klase/Maksimāli pieļaujamā kļūda (MPK): 0,1., 0,25., 0,6., 1., 1,6., 2,5. vai 4.klase atbilstoši tehniskajai dokumentācijai


Ekonomikas ministrs K.Gerhards
