# Ūdens patēriņa skaitītāju nomaiņas dokumentu iesniegšana

#### URL:https://rnparvaldnieks.lv/iesniedz-udens-paterina-skaititaju-nomainas-verificesanas-dokumentus-korekti-2/

![](https://rnparvaldnieks.lv/wp-content/uploads/2022/02/7.png) 2023-12-29

Aicinām ūdens patēriņa skaitītāju (ŪPS) nomainīt vai verificēt un iesniegt nomaiņas aktu un skaitītāju sertifikātus savlaicīgi. MK noteikumi Nr. 1013\* nosaka, ka tie **jānomaina vai jāverificē līdz to verifikācijas termiņa beigām**.

Pēc ŪPS nomaiņas/verificēšanas, lai dati sistēmā tiktu nomainīti, aicinām dokumentus iesniegt korekti:

1.  **Nomaiņas aktu un sertifikātus nofotogrāfēt atsevišķi** – viens dokuments kā viens pielikums (vienā fotogrāfijā nedrīkst būt gan nomaiņas akts, gan ŪPS sertifikāti). Var izmantot aplikāciju, piemēram, Adobe Scan, kas ir bez maksas, lai dokumentus nofotografētu kā PDF failus;
2.  Pārliecinies, ka **informācija** uz nomaiņas akta un ŪPS sertifikātiem **ir skaidri izlasāma**;
3.  Pirms pievieno failus e-pastam, pārliecinies, ka **tie ir kādā no šiem formātiem** – .pdf, .jpg, jpeg, .bmp vai .png (citi formāti netiks pieņemti);
4.  **Visus failus pievieno viena e-pasta pielikumā**. ŪPS nomaiņas/verificēšanas dokumenti netiks pieņemti, ja tie tiks sūtīti atsevišķi, kā arī tie nedrīkst būt arhivēti (.zip vai .7z) vai apvienoti vienā mapē, vai augšupielādēti kādā no datu glabāšanas vietnēm (piemēram, Failiem.lv, Google Drive u.c.);
5.  Pirms izsūti e-pastu, **pārliecinies, ka visi dokumenti ir pievienoti**!

Aicinām ŪPS nomaiņas dokumentus iesniegt savlaicīgi! ŪPS nomaiņas/verifikācijas aktu un skaitītāju sertifikātus jāiesniedz:

*   sūtot uz e-pastu [**rnparvaldnieks@rnparvaldnieks.lv**](mailto:rnparvaldnieks@rnparvaldnieks.lv), norādot arī tālruņa nr. saziņai ar Jums;
*   atstājot dokumentus tiem paredzētā pastkastē pie jebkura RNP Klientu apkalpošanas centra, norādot arī tālruņa nr. saziņai ar Jums;
*   ar pasta starpniecību nosūtot dokumentus uz SIA “Rīgas namu pārvaldnieks” juridisko adresi – Aleksandra Čaka iela 42, Rīga, LV-1011.

**Līdz mēneša 15. datumam RNP iesniegtie akti/sertifikāti par nomainītajiem/verificētiem ŪPS, datu bāzes sistēmā būs pieejami nākamajā rādījumu iesniegšanas periodā!**

Skatīt video par ūdens patēriņa skaitītāju nomaiņas dokumentu iesniegšanu
#### VIDEO:https://youtu.be/K87klwL85_0

Ja ŪPS nav nomainīti vai verificēti:

*   nav iespējams iesniegt ikmēneša ŪPS rādījumus;
*   ūdens patēriņš aprēķināts un piestādīts pēc normas, kas noteikta RD noteikumos Nr. 4\*\*, atbilstoši Ministru kabinetu noteikumu Nr. 1013 19. punktam;
*   aprēķināta un piestādīta ūdens patēriņa starpība – ūdens patēriņa starpība dzīvokļa īpašniekam nedrīkst pārsniegt ūdens patēriņa normu vienam iedzīvotājam, kas noteikta RD noteikumos Nr. 4, un atlikusī ūdens patēriņa starpība daļa tiek sadalīta uz visiem dzīvojamās mājas dzīvokļu īpašniekiem, ieskaitot to dzīvokļa īpašnieku, kas nav nomainījis/verificējis ŪPS.

ŪPS nomaiņu dzīvokļu īpašnieks var pieteikt jebkuram sertificētam uzņēmumam, kas veic ŪPS verificēšanu/nomaiņu. Daļa no šiem uzņēmumiem piedāvā par papildu samaksu ŪPS nomaiņas dokumentus iesniegt pārvaldniekam. Diemžēl RNP šobrīd fiksē desmitiem gadījumu, kad citiem māju pārvaldniekiem adresēti akti ir nogādāti RNP. Tas nozīmē, ka šo rīdzinieku skaitītāju nomaiņa nebūs fiksēta pie pārvaldnieka un var radīt problēmas rādījumu iesniegšanā, tāpēc aicinām pārliecināties par to, ka akti ir nonākuši pie pārvaldnieka, ja to iesniegšanu esiet uzticējuši skaitītāju nomaiņas uzņēmumam. Plašāk lasīt **[ŠEIT](https://rnparvaldnieks.lv/aicinam-parliecinaties-vai-firmas-strada-korekti/)**!

_\* Ministru kabineta noteikumi Nr.1013 “Kārtība, kādā dzīvokļa īpašnieks daudzdzīvokļu dzīvojamā mājā norēķinās par pakalpojumiem, kas saistīti ar dzīvokļa īpašuma lietošanu”._

_\*\* Rīgas domes saistošie noteikumi Nr. 4 “Par sabiedrisko ūdenssaimniecības pakalpojumu līguma noteikumiem, tā slēgšanas, grozīšanas un izbeigšanas kārtību”._
