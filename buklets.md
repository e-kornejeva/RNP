# Kopības lēmuma buklets

#### URL:https://rnparvaldnieks.lv/wp-content/uploads/2022/09/KopibasLemumaBuklets_A5_.pdf


Kā organizēt kopības lēmumu pieņemšanu

Mums ļoti bieži uzdod jautājumu: "Kā vienoties dzīvokļu īpašniekiem
savā starpā un kā pareizi pieņemt kopības lēmumu?"
 Tas nav vienkāršs uzdevums. Tomēr, ja vēlies savā īpašumā veikt
 uzlabojumus, kas, piemēram, tuvākajā laikā nav ieplānoti vai vēlies
 mainīt prioritātes, tad šajā materiālā atradīsi informāciju kā to
 paveikt!

 Iesākumā nepieciešams atrast domubiedrus, citu dzīvokļu īpašniekus,
 lai nodrošinātu likumā noteikto vajadzīgo kvorumu. Izaicinājumi, ar
 kuriem visbiežāk saskaras mūsu klienti - kaimiņos dzīvo īrnieki,
 kuriem nav likumiska pamata balsot sapulcē, citiem kaimiņiem nav
 intereses, lai veiktu kādus uzlaboju- mus vai apjomīgākus remonta
 darbus, nereti rodas situācijas, kad nav iespējas piedalīties
 finansiālu apsvērumu dēļ. Tādos brīžos rodas sajūta, ka pieņemt
 kopības lēmumu nav iespējams, tomēr mūsu pieredze rāda, ka ir gana
 daudz māju, kuru iedzīvotāji spējuši vienoties un panākuši ļoti labus
 rezultātus lēmumu pieņemšanā par savu kopīpašumu.

 Lasi tālāk un uzzini, kā pareizi pieņemt kopības lēmumu, lai labas
 pārmaiņas varētu notikt arī Tavā daudzdzīvokļu dzīvojamajā mājā. Šeit
 atradīsi svarīgāko par lēmuma pieņemšanas procedūru, ieteikumiem un
 nosacījumiem, ko apkopojis SIA \"Rīgas namu pārvaldnieks\" (turpmāk -
 Pārvaldnieks).

 Dzīvokļu īpašuma likums (turpmāk -- Likums) nosaka kārtību, kādā
 dzīvokļu īpašniekiem pieņemt lēmumus.

 **Kopības lēmumu var pieņemt 3 veidos:**

 * dzīvokļu īpašnieku kopsapulcē (19.pants); 
* aptaujas veidā
 (20.pants);
 * citādi savstarpēji vienojoties (21.pants)\*.

 \*Dzīvokļu īpašnieku kopības lēmuma pieņemšanai citādi savstarpēji
 vienojoties, atbilstoši Likuma 21. panta pirmajai daļai ir
 nepieciešama visu dzīvokļa īpašnieku savstarpēja vienošanās -- ja
 vismaz viens no dzīvojamās mājas dzīvokļu īpašniekiem nepiekrīt
 izskatītajam jautājumam vai arī nepiedalās balsošanā, attiecīgais
 lēmums nav uzskatāms par pieņemtu. Tas nozīmē, ka visu dzīvokļu
 īpašnieku piekrišanas gadījumā nav jāievēro tās likumā noteiktās
 lēmumu pieņemšanas procedūras, kas attiecinātas uz lēmumu pieņemšanu
 aptaujas formā vai kopsapulcē.

**Lēmuma pieņemšanas kārtība, sasaucot kopsapulci**

 1. IZSŪTA 1 NEDĒĻU pirms kopsapulces rakstveida uzaicinājumu (laiks, vieta, norises kārtība)
 2. Kopsapulce (dzīvokļa īpašnieku reģistrācija, lēmumu pieņemšana). (Lemttiesīga, ja tajā piedalās dzīvokļu īpašnieki, kuri pārstāv vairāk nekā pusi no visiem dzīvokļu īpašumiem, izņemot tos gadījumus, kuros Likuma 17. pantā paredzēts cits lēmuma pieņemšanai nepieciešamais balsu skaits.)
3. Sagatavo protokolu. (Protokols atspoguļo dzīvokļu īpašnieku kopības pieņemtos lēmumus. Pielikumā
 pievieno dalībnieku reģistru).
 4. Ne vēlāk kā 1 MĒNEŠA laikā iesniedz pārvaldniekam.


**Lēmuma pieņemšanas kārtība aptaujas veidā**

 1. Aizpilda ne mazāk kā 2 NEDĒĻU laikā Lēmuma projekta nosūtīšana dzīvokļu īpašniekie* (aptaujas anketa). Norāda termiņu (ne mazāk kā 2 nedēļas pēc lēmuma projekta nosūtīšanas) kādā dzīvokļa īpašnieks var rakstveidā balsot «PAR» vai «PRET». Ja nepieciešams, pievieno klāt dokumentus, piemēram, tāmes.
2. Anketu apkopošana, rezultāti
3. Balsošanas kopsavilkuma protokols. Protokolā norāda:
-   lēmuma projekta nosūtīšanas dienu un dzīvokļu īpašnieku balsošanas noteikto termiņu;
-   pieņemto lēmumu un ar to saistītos balsošanas rezultātus;
 -   citas būtiskas ziņas par balsojumu.

4. 5 darba dienu laikā pēc rezultātiem Nosūta visiem dzīvokļu īpašniekiem un  Iesniedz pārvaldniekam.

 Gadījumā, ja dzīvokļa īpašnieks noteiktajā termiņā nav sniedzis
 rakstveida atbildi, uzskatāms, ka viņš balsojis PRET lēmuma
 pieņemšanu.



**4 soļi kā pareizi sasaukt kopsapulci:**

**1. solis**

**Kopsapulces sasaukšana**

 Kopsapulces sasaukšanas iniciators var būt viens vai vairāki dzīvokļu
 īpašnieki kā arī pārvaldnieks.

 Likums nosaka, ka uz dzīvokļu īpašnieku kopsapulci rakstveidā
 uzaicināms katrs dzīvokļa īpašnieks. Uzaicinā- jums katram dzīvokļa
 īpašniekam vai nu jāizsniedz rakstveidā, vai jānosūta pa pastu, lai
 nepieciešamības gadījumā varētu pierādīt, ka tas ir
 izsniegts/nosūtīts. Vēlams informāciju par kopsapulci pielikt arī pie
 dzīvoja- mās mājas ziņojuma dēļa.

 Uzaicinājumā jānorāda kopsapulces norises vieta, datums un laiks, kā
 arī izskatāmie jautājumi. Svarīgi, lai uzaicinājums tiktu nosūtīts ne
 vēlāk kā nedēļu pirms kopsapulces norises datuma.

**2. solis**

**Kopsapulces norise**

 Lai uzsāktu kopības lēmumu pieņemšanas procesu, ir jānoskaidro, vai
 kopsapulce ir lemttiesīga.

 Kopsapulce ir lemttiesīga, ja tajā tiek pārstāvēta vairāk kā puse no visiem
 dzīvokļu īpašumiem. Vispirms jānoskaidro, cik dzīvokļi ir dzīvojamajā mājā. To var noskaidrot www.lursoft.lv vai www.zemesgramata.lv NO šī var saprast vai kopsapulce IR lemttiesīga vai arī kopsapulce Nav lemttiesīga. 
 Ja uz kopsapulci neierodas noteiktais dzīvokļu īpašnieku skaits,
 kopsapulce uzskatāma par nenotikušu / nav lemttiesīga


 Vienai personai var piederēt vairāki dzīvokļu īpašumi dzīvojamā mājā.
 Attiecīgi, cik dzīvokļu īpašumi vienai personai pieder, tik balsu tai
 ir, balsojot par kopības lēmuma pieņemšanu. Ja dzīvokļa īpašniekam
 pieder vairāk kā puse no visiem dzīvojamā mājā esošajiem dzīvokļu
 īpašumiem, tad balsojot viņam ir 50% balsu no visām īpašnieku balsīm.

 Vienam dzīvokļa īpašumam var būt vairāki dzīvokļu īpašnieki (divi un
 vairāk), taču kopības lēmuma pieņem- šanā šādam dzīvokļa īpašumam (tā
 pārstāvim) būs viena balss. Likums nosaka, ka kopīpašniekiem jāpilnva-
 ro viena persona, kura pārstāvēs visus kopīpašniekus.

 Pilnvarai nav jābūt notariāli apstiprinātai.

 Lai fiksētu, cik dzīvokļu īpašnieki ir ieradušies, ir jāsastāda
 kopsapulces dalībnieku reģistrācijas saraksts. Ierodoties uz
 kopsapulci, **dzīvokļu īpašniekiem** jāuzrāda personu apliecinošs
 dokuments un jāreģistrējas sarakstā, kurā jānorāda:

-    **vārds, uzvārds**;

-   **dzīvokļa īpašuma Nr., kuru pārstāv;**

-   **pilnvarojums, ja tāds ir** (uzrāda pilnvaru vai citus dokumentus,
    piem., juridiskajai personai pārstāvja pilnvaras apliecinošu
    Uzņēmuma reģistra izziņu, u.c. Pilnvarojumu apliecinošs dokuments
    vai tā kopija jāpievieno lēmuma protokolam);

-   **paraksts**.

 Minētie dati nepieciešami, lai skaidri unnepārprotami identificē- tu
 personu, kura piedalās dzīvokļu īpašnieku kopsapulcē un lai
 konstatētu, vai persona ir tiesīga piedalīties kopības lēmumu
 pieņemšanā.

 **Pārvaldnieks vērš uzmanību:**

 Kopsapulces norise ir jāprotokolē, to nodrošina kopsapulces
 protokolētājs.

 Kopsapulces protokolētājs fiksē kopsapulces norises kārtību,
 izskatāmos jautājumus un cik dzīvokļu īpašnieki balso „PAR" katra
 lēmuma pieņemšanu.

 Nepieciešamības gadījumā var ievēlēt balsu skaitīšanas komiteju.


**3. solis**

**Lēmuma pieņemšana kopsapulcē**

 Izskatot jautājumus dzīvokļu īpašnieku kopsapulcē, ir jānosaka, vai
 attiecīgā lēmuma pieņemšana ir dzīvokļu īpašnieku kopības kompetencē.
 Dzīvokļu īpašnieku kopība ir tiesīga izlemt tikai tos jautājumus, kas
 attiecas uz kopīpašumā esošo daļu. Lai pieņemtu lēmumu, dzīvokļu
 īpašniekiem jābalso "PAR" vai "PRET". Skaitītas tiek balsis, kas ir
 „PAR\" -- no to skaita ir atkarīgs, vai lēmums tiks pieņemts. Ja
 dzīvokļa īpašnieks atturas no lēmuma pieņemšanas, nepiedalās
 balsošanā, u.tml., tas nozīmē, ka balsojums uzskatāms kā„PRET\".

 Pieņemtais lēmums ir saistošs visiem dzīvokļu īpašniekiem, ja "PAR"
 balsojuši dzīvokļu īpašnieki, kuri pārstāv vairāk nekā pusi no
 dzīvojamā mājā esošajiem dzīvokļu īpašumiem, izņemot tos gadījumus,
 kuros Likuma 17. pantā paredzēts cits lēmuma pieņemšanai
 nepieciešamais balsu skaits vai lielāku nepieciešamo balsu skaitu
 noteikusi pati dzīvokļu īpašnieku kopība. Svarīgi atcerēties, ka
 kopsapulces sākumā nepieciešams ievēlēt kopsapulces vadītāju un
 protokolētāju.

**Nepieciešamais balsu skaits lēmumu pieņemšanai:** tabula

| •   kopīpašumā esošas daļas pārgrozīšana (palielināšana, samazināšana);      • dzīvokļu īpašnieku pirmpirkuma tiesību nodibināšana un atcelšana;                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     | VISI 100%                        |
|--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|----------------------------------|
| •   kopīpašumā esošās daļas lietošanas kārtības noteikšanu dzīvokļu īpašnieku   starpā       (piemēram, ceļazīmju uzstādīšana vai autostāvvietas paplašināšana);                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     | TRĪS      CETURTDAĻAS      75%   |
| •   pilnvarojuma piešķiršana un atsaukšana;      • pirmpirkuma tiesību atzīmes dzēšana zemesgrāmatā;      • kopīpašumā esošās daļas nodošana lietošanā;      • kopīpašumā esošās daļas pārvaldīšanas formas noteikšana;      • kopīpašuma elementu pārbūves vai restaurācijas kārtība;      • par ceļa zīmes izvietošanu, autostāvvietas izveidi personām ar   invaliditāti vai autostāvvietas       izveidi elektromobiļiem, ja vienlaikus tiek izveidots   elektrotransportlīdzekļu uzlādes punkts;      • par lietošanas tiesību ierobežojumu noteikšanu, ievērojot normatīvo aktu   prasības, tai       skaitā attiecībā uz ūdensapgādes, kanalizācijas, publisko elektronisko   sakaru tīklu,       siltumenerģijas, elektroenerģijas un gāzes apgādes iekārtu un ietaišu ierīkošanu,   būvniecību       vai pārvietošanu;      • atsevišķu vai visu dzīvojamās mājas pārvaldīšanas darbību uzdošana   pārvaldniekam un to       atsaukšana;      • dzīvojamās mājas pārvaldīšanas izdevumu noteikšana un maksāšanas   kārtība;      • citi jautājumi, kuru dzīvokļu īpašnieku kopība noteikusi par tādiem, kas   ietilpst vienīgi       dzīvokļu īpašnieku kopības kompetencē. | VAIRĀK      NEKĀ PUSE      50%+1 |


**Pārvaldnieks vērš uzmanību:**

 ja lēmums tiek pieņemts ar nepieciešamo„PAR\" balsu skaitu, kopības
 lēmums ir saistošs gan tiem, kas nav piedalījušies kopsapulcē, gan
 tiem, kas balsojuši „PRET\".

 Visi dzīvokļu īpašnieku kopības pieņemtie lēmumi noformējami
 rakstveidā.



**Kopības lēmumu pieņemšanas piemēri**



 * Par dzīvojamās mājas plānotajiem remontdarbiem (saskaņā ar saņemto
 remontdarbu tāmi, no tāmes saņemšanas dienas, bet ne vēlāk kā 6 nedēļu
 laikā)
* Par automašīnu novietošanas kārtību
 * Par kāpņu telpas remonta pieteikšanu 
* Par ūdens patēriņa starpības
 sadali
* Par siltumenerģijas maksājamās daļas noteikšanu atlīdzību
* Par pilnvarojumu un atlīdzību (par pilnvarojumu pārstāvēt dzīvojamās mājas dzīvokļu īpašnieku
 kopību)
* Par elektronisko sakaru pakalpojumiem
* Par pārvaldīšanas tiesībām u.c.



**4. solis**

**Kopsapulces protokola noformēšana**

Kopsapulces protokola noformēšanas piemērs aplūkojams bukletā:https://rnparvaldnieks.lv/wp-content/uploads/2022/09/KopibasLemumaBuklets_A5_.pdf 

 **Dzīvojamās mājas ielā , Rīgā dzīvokļu īpašnieku sapulces PROTOKOLS
 Nr.**

 Rīgā, 20 . gada . , plkst.

 **Sapulcē piedalās:**

-   dzīvokļu/neapdzīvojamo telpu/mākslinieka darbnīcu (turpmāk
    dzīvoklis) īpašnieki atbilstoši reģistrācijas sarakstam-balsojuma
    veidlapai (pielikumā);

-   *norāda personas vārdu, uzvārdu, uzņēmumu kura/š aicināta/s
    piedalīties, piem., SIA «Rīgas namu pārvaldnieks», kāda uzņēmuma
    pārstāvis u.c.*

 Dzīvokļu īpašnieku kopība konstatē, ka kopsapulcē piedalās (*skaits*)
 dzīvokļu īpašnieki/pārstāvji, kuri pārstāv (skaits) dzīvokļu īpašumus.
 Par dzīvokļa īpašnieku kopsapulces norises vietu, laiku un darba
 kārtību uzaicinājumi visiem dzīvokļu īpašniekiem nosūtīti 20 . gada .
 .

 Ņemot vērā, ka kopējais dzīvokļu īpašumu skaits dzīvojamajā mājā ir ,
 tad pārstāvēti ir □vairāk/□mazāk nekā puse no visiem dzīvokļu
 īpašumiem. Ņemot vērā minēto, atbilstoši Dzīvokļa īpašuma likuma 19.
 panta trešajai daļai kopsapulce □ir/□nav lemttiesīga.

 Dzīvokļu īpašnieku kopsapulces sasaukšanas iniciators izsaka
 priekšlikumu ievēlēt kopsapulces vadītāju un kopsapulces
 protokolētāju.

Dzīvokļu īpašnieku kopība ar: (*skaits*) balsīm «Par»

(*skaits*) balsīm «Pret»

 Kārtas numurs atbilstoši tam, kura pēc kārtas kopsapulce ir
 attiecīgajā gadā,

 piemēram, ja notiek pirmā kopsapulce 2022. gadā, tad šīs kopsapulces
 protokols ir Nr.1/2022

 Norāda ievēlēto kopsapulces vadītāju un protokolētāju

 Katru jautājumu apraksta atsevišķi

 Balsu skaits par katru izskatīto jautājumu

 **NOLĒMA:**

1.  Par

2.  Par 

 **Darba kartība:**

 1\. Par

 2\. .

 Kopsapulces vadītājs noskaidro, vai □ ir/□ nav darba kārtības
 papildinājumi, citi ierosinājumi. Ierosinājumi, papildinājumi

 **1. jautājums. Par** . Ziņo: 

 *(vārds, uzvārds)*

 Situācijas izklāsts:

Dzīvokļu īpašnieku kopība ar (*skaits*) balsīm «Par»

(*skaits*) balsīm «Pret»

 **LĒMUMS\*:**

 1\. □ Par (*norādīt pieņemto lēmumu*)

 vai

 □ Pret (*noradīt pieņemto lēmumu*)

 Norāda visus izskatāmos jautājumus

 Izskatāmā jautājuma izklāsts

 Lēmums par katru konkrēto jautājumu

 Kopsapulces beigu laiks

 *\*atzīmēt dzīvokļu īpašnieku kopības lēmumu pamatojoties uz balsojuma
 rezultātiem*

 Kopsapulce tiek slēgta plkst.

 Kopsapulces vadītājs / /

 Paraksta

*(paraksts)*

 *(vārds, uzvārds)*

 kopsapulces

 Kopsapulces protokolētājs [/]{.underline} /

 vadītājs un

*(paraksts)*

 *(vārds, uzvārds)*

 protokolētājs

 Paraugs pieejams tīmekļa vietnē *rnparvaldnieks.lv* sadaļā 
 Klientiem -> Kopības lēmumu pieņemšana: https://rnparvaldnieks.lv/kopibas_lemumu_pienemsana/


**Dzīvokļu īpašnieku kopsapulces sasaukšana**

 Iniciatori: dzīvokļa īpašnieks, vairāki dzīvokļu īp[ašnieki vai dzīvojamās mājas pārvaldnieks.
 
 Organizatoriskās darbības: visu dzīvokļu īpašnieku saraksts, paziņojums par kopsapulci katram dzīvokļa īpašniekam ar vietu, laiku un darba kārtību.
 
 Kopsapulces gaita: vadītāja, protokolista ievēlēšana,protokols 2 eksemplāros, kopsapulces dalībnieku reģistrācija (īpāsnieks vai īpašnieka pilnarota persona+pilnvara), darba kārtības izskatīšana -> balsošana -> drīkst balsot īpašnieks vai īpāsnieka notariāli pilnvarota persona.
 
 Lēmuma pieņemšana: Kopsapulce ir lemttiesīga, ja tajā tiek pārstāvēta vairāk kā puse no visiem dzīvokļu īpašumiem. Dzīvokļu īpašnieku kopība ir tiesīga izlemt jebkuru jautājumu, kas attiecas uz kopīpašumā esošo daļu. Saistošs lēmums, ja par nobalsojuši 50%+1 vairāk nekā puse no visiem dzīvokļu īpašumiem ēkā.
 
Kopsapulce ir lemttiesīga, ja tajā tiek pārstāvēta vairāk kā puse no visiem dzīvokļu īpašumiem, izņemot tos
gadījumus, kuros likuma 17. pantā paredzēts cits lēmuma pieņemšanai nepieciešamais balsu skaits.

**Dzīvokļu īpašnieku aptaujas veikšana**

 Iniciatori: dzīvokļa īpašnieks, vairāki dzīvokļu īp[ašnieki vai dzīvojamās mājas pārvaldnieks.
 
 Organizatoriskās darbības: visu dzīvokļu īpašnieku saraksts, paziņojums par aptauju katram dzīvokļa īpašniekam.
 
 Aptaujas gaita: izlemjamie jautājumi + balsošana+ drīkst balsot (īpašnieks, īpašnieka pilnvarotā persona), anketu apkopošana, rezultāti, Protokols 2 eksemplāros. Protokolā norāda:
• lēmuma projekta nosūtīšanas dienu un dzīvokļa 
īpašnieku balsošanai noteiktu termiņu;
• pieņemto lēmumu un ar to saistītās balsošanas 
rezultātus;
• citas būtiskas ziņas par balsojumu.

Saistošs lēmums, ja vairāk nekā puse no visiem dzīvokļu īpašniekiem ēkā ir nobalsojuši PAR 50%+1

Kopsapulce ir lemttiesīga, ja tajā tiek pārstāvēta vairāk kā puse no visiem dzīvokļu īpašumiem, izņemot tos
gadījumus, kuros likuma 17. pantā paredzēts cits lēmuma pieņemšanai nepieciešamais balsu skaits.

 **\@rigasnamuparvaldnieks \@RNParvaldnieks rnparvaldnieks**
